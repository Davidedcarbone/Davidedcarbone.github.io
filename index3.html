<html>
<head>
<a href="index.html">home</a>
<title>JAMIE VARDY</title>
</head>
<body>
<h1 style="color:yellow;">JAMIE VARDY IL TRASCINATORE</H1>
<p>Dalle fabbriche di Sheffield al record di Van Nistelrooy superato. Jamie Vardy sta stupendo il mondo a suon di gol. E lo sta facendo nel Leicester di Ranieri, in cima alla Premier League: una favola nel vero senso della parola. Perché fino a qualche anno fa Vardy faceva l'operaio per pagarsi gli studi. Ora è il centravanti della nazionale inglese e ha superato il record di Van Nistelrooy segnando in 11 partite consecutive di Premier.
Come Batistuta, meglio di Van Nistelrooy. Sono i numeri a dirlo. L'olandese ai tempi del Manchester United aveva segnato in 10 partite di fila. Vardy ha fatto meglio, realizzando il suo filotto proprio contro i Red Devils. Sono 14 in altrettanti match in campionato le reti dell'inglese in questa stagione: è già record storico per un singolo giocatore in una stagione di Premier per il Leicester. Batigol, nel 1994 con la Fiorentina, segnò in 11 partite di Serie A di fila: l'allenatore? Ranieri. 
Ma c'è un altro paragone - meno prestigioso e forse malaugurante - che ricorda l'incredibile favola dell'attaccante, che a 28 anni si ritrova su tutte le prime pagine dei quotidiani sportivi inglesi e non. La storia è quella di Vedad Ibisevic e dell'Hoffenheim. Bundesliga 2008/2009: il bosniaco, all'epoca 24enne, segnò 17 gol nelle prime quindici giornate di campionato. L'Hoffenheim, neopromosso, si ritrovò in vetta alla classifica e vinse il titolo di campione d'inverno. Una favola interrotta da un tremendo infortunio occorso proprio all'attaccante: rottura dei legamenti del ginocchio, stagione finita. I tedeschi chiusero al settimo posto.
Vardy nella passata stagione in Premier aveva segognato solo 5 l. Nelle serie minori, con Halifax e Fleetwood Town, ne aveva sempre segnati a grappoli. Nel calcio che conta è arrivato nel 2012, a 25 anni. Ranieri e tutto il Leicester stanno esaltando le sue caratteristiche. Il taglio profondo con cui ha fatto male allo United consegna alle analisi un attaccante abile nei movimenti e nelle letture, oltre che implacabile sotto porta. Ora viene il bello: far durare la favola il più a lungo possibile. 
</p>
<body background="https://wallpaperscraft.com/image/jamie_vardy_footballer_leicester_city_107914_1920x1080.jpg">
<img src="http://67.media.tumblr.com/7bff09b8b37c96d3a0c7417e10ad7153/tumblr_o4obb1iQnm1qaorn7o1_500.gif">
<p><h1 style="color:yellow;">CHI E' VARDY?</h1></p>
<p><h1 style="color:blue;">Jamie Richard Vardy ( nato a Sheffield, 11 gennaio 1987) è un calciatore inglese, attaccante del Leicester City e della Nazionale inglese.
Quando militava nelle serie dilettantistiche del calcio inglese e prima di diventare un calciatore professionista a tutti gli effetti, Vardy ha svolto numerosi lavori, tra cui anche il metalmeccanico presso delle fabbriche di Sheffield.Quando era tesserato allo Stockbridge a causa di una colluttazione in un pub, è stato costretto per circa sei mesi ad avere un braccialetto elettronico. Riuscito nell'impresa di diventare in meno di quattro anni da calciatore di periferia di Sheffield a campione affermato, ha suscitato l'interesse anche del regista Adrian Butchart intenzionato a raccontare la sua vita in un film. 
Ottimo finalizzatore, Vardy è un attaccante versatile, capace di ricoprire più ruoli sul fronte offensivo. Molto rapido, dote che lo rende particolarmente efficace nelle ripartenze, è stato spesso elogiato per lo spirito di sacrificio e la forza caratteriale. Dotato di un ottimo senso della posizione, è abile anche come assist-man. 
Il 1º luglio 2012 viene acquistato dal Leicester City, squadra militante nella Championship, per 1 milione di sterline. Mai, fino a quel momento, un calciatore militante nel calcio dilettantistico inglese era stato pagato una cifra così alta.Nella stagione 2013-2014 trascina i Foxes alla promozione in Premier League, grazie ai 16 gol segnati in 37 partite di campionato. Il 31 agosto 2014 fa il suo esordio in massima serie, nella partita pareggiata per 1-1 contro l'Arsenal. Il 21 settembre seguente realizza la sua prima rete in Premier League, nella vittoria per 5-3 contro il Manchester Utd. Termina la prima stagione in Premier League con 34 presenze e 5 gol, oltre a 2 presenze in Fa Cup.
La stagione 2015-16 è decisamente più fortunata sul piano realizzativo: Vardy va a segno per undici partite di campionato consecutive (13 reti realizzate), superando il record di gol segnati in partite consecutive di Premier League appartenente a Ruud van Nistelrooy.
Il 2 maggio 2016 con la maglia del Leicester - complice il pareggio ottenuto dal Tottenham contro il Chelsea - si laurea campione d'Inghilterra per la prima volta in assoluto nella sua vita. 
Record
Statistiche aggiornate al 3 maggio 2016.
•	Calciatore ad aver segnato consecutivamente più reti in Premier League
</p>
</body>
</html>
